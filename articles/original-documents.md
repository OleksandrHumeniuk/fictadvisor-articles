---
title: Подання документів для вступу на бюджет
author: Відділ гайдів, @hoshinon, @coffeewithsmth, @sOleksandr  
---

![babki.png](https://i.imgur.com/3S0Xf4x.png)

Щоб вважати себе повноправним студентом закладу вищої освіти, необхідно подати документи та підписати договір про навчання. В цьому гайді розкажемо, як і якими способами подати документи до КПІ, та відповімо на часті питання під час подання оригіналів.

## Необхідні документи

![Untitled](https://i.imgur.com/k8Oc6fg.png)

## Подання документів

Для вступу на бюджетне місце маєш принести документи з **29 серпня по 2 вересня**. Щоб подати документи, ми рекомендуємо обрати *електронне (дистанційне)* подання документів, однак можливе ще *очне (офлайн)* подання.

## Щоб подати документи електронно за допомогою кваліфікованого електронного підпису:

- отримай файловий або хмарний кваліфікований електронний підпис (КЕП), детальніше в [цьому](https://telegra.ph/obtaining-digital-signature-from-privatbank-11-11) гайді;
- підготуй скани або фото високої якості, а також файли всіх потрібних документів для вступу (перелік в минулому пункті). Для вступу на 121 та 126 **обов’язково** заповни пріоритетку;
- користуючись [порталом Дія](https://sign.diia.gov.ua/) і щойно створеним ключем, підпиши всі документи електронним підписом;
- надішли весь пакет документів на електронну адресу Приймальної комісії: [pk.doc@lll.kpi.ua](mailto:pk.doc@lll.kpi.ua). У темі повідомлення вкажи факультет, освітній рівень (бакалавр) та ПІБ;
- заповни та підпиши КЕПом бланк договору про навчання (якщо немає 18 — попроси підписати батьків) та відправ на пошту ВК ФІОТ: [vstup.fiot@gmail.com](mailto:vstup.fiot@gmail.com).

>Пріоритетку і бланк договору можна отримати на [сайті ФІОТ](http://fiot.kpi.ua/), [телеграм-каналі “Абітурієнт ФІОТ”](https://t.me/abit_fict) або від [боту Відбіркової комісії ФІОТ](https://t.me/fiot_help_bot).

>Під час відправки сканів не потрібно підписувати КЕПом **фотографії та конверти**!

Протягом 3 місяців після вступу необхідно **надіслати оригінали своїх документів поштою** (Нова пошта, Укрпошта, не електронна пошта!). Якщо цього не зробити, тебе **буде відраховано**. Також ти, або твоя нотаріально завірена особа, може принести оригінали до університету очно.

#### Щоб надіслати оригінали поштою:

- заповни рекомендований (заказний) лист з описом вкладення та повідомленням. *Про адресу, яку потрібно вказати на листі, ми повідомимо пізніше*;
- передай лист і документи оператору у поштовому відділені;
- після оплати отримай чек, в якому вказаний трек-номер відправлення, за допомогою якого можна відстежувати лист.

Для того, щоб впевнитись, що лист прийде вчасно, надішли його заздалегідь, а також уважно заповнюй адресні рядки, вказавши правильний індекс місця призначення. Свою адресу вказуй повністю — це допоможе документам повернутися до тебе, якщо неправильно вказана адреса одержувача.

> **Важливо!** Варіант електронної подачі документів — значно **безпечніша** опція, бо не потрібно їхати до Києва; **економніша**, бо не потрібно витрачати свій час та гроші на поїздку; а також **швидша**, бо все  робиться самостійно онлайн, і ми, за потребою, можемо вам допомогти. Тому ми рекомендуємо використовувати саме його, а альтернативу — очне подання, тільки за потребою.
>

### Щоб подати документи очно:

- підготуй зазначені в пункті вище необхідні документи;

> Уточнення щодо фото 3х4: бажано їх завчасно розрізати, підписати своїм ПІБ на задній частині та скласти у папку/конверт, щоб не загубити. Це дозволить зекономити трохи часу на прийомі документів.
> 

> Уточнення щодо конвертів: їх **має** бути 2 і вони **повинні** містити зворотну адресу (з поштовим індексом) та наліплені марки.
> 
- принеси оригінали до Відбіркової комісії ФІОТ. Вона знаходиться у 18 корпусі, аудиторія 310 та 339 за адресою вул. Політехнічна, 41, (під час вступу будуть висіти стрілочки на стінах, які допоможуть зорієнтуватися); Відбіркова комісія працює з 10:00 до 17:00, точний графік опублікуємо ближче до подання;
- підпиши договір про навчання.

### **Якщо належиш до абітурієнтів, які мають спеціальні умови для вступу:**

**Квота-2:** подання документів здійснюється **з 17 до 20 серпня до 10:00** за адресою вул. Політехнічна, 41 (18 корпус), ауд. 339. 

**Квота-1:** вступ відбувається на загальних умовах.

Подробиці можеш дізнатися за [посиланням](https://pk.kpi.ua/faq/). Якщо в тебе виникають питання, без вагань пиши в бот [Відбіркової комісії ФІОТ](https://t.me/fiot_help_bot) або в [чат абітурієнтів ФІОТ](https://t.me/abit_fict).

## Відповіді на часті запитання

### В якому вигляді відправляти підписані документи дистанціонно?

Після підписання документів завантажуються файли з особливим розширенням (.p7s, .pdf, .xml, .zip). Якщо вам захочеться його відкрити, то ваш редактор його не розпізнає. Не лякайтесь, все так і має бути! Не треба нічого робити з цими файлами, перевірити підпис ви зможете [за посиланням](https://sign.diia.gov.ua/verify). Документи надсилаєте в такому вигляді:

![Як мають виглядати прикріплені до листа документи](https://telegra.ph/file/cef9c7c4fa6fbc069c498.png)
Як мають виглядати прикріплені до листа документи

### Як зрозуміти, що мої документи отримали?

Якщо ви сподіваєтесь, що вам напишуть із тієї сторони, то ви помиляєтесь :) Єдина річ, яка допоможе зрозуміти, чи дійшли ваші документи — це чудовий зелененький плюсик в табличці ЄДЕБО, а саме колонка ОД (отримані документи).

![2.png](https://telegra.ph/file/443ab7b0d68ca691fed8f.png)

> Попередження: після надсилання документів він з’явиться не одразу, минулого року на це знадобилась доба. В будь-якому випадку, не панікуйте — почекайте 2 дні, а потім пишіть у [бот Приймальної комісії](https://t.me/pk_kpibot) зі скаргами))

### Навіщо потрібні конверти? Якими вони мають бути?

Конверти потрібні для розсилки повідомлень про вступ. Підходить будь-який конверт із наліпленою чи надрукованою маркою для листів по Україні (Краще формату А5-А6) та зворотною адресою (місце, куди КПІ має надіслати лист). Конверти з марками можна купити у відділенні Укрпошті.

### Якщо я не бажаю навчатись за тією спеціальністю, на яку рекомендований, я можу не подавати оригінали?

Так, але тоді в тебе більше не буде можливості навчатися за кошти держави, тільки за кошти фізичних та/або юридичних осіб.

### Як отримати рекомендацію на навчання за кошти фізичних та юридичних осіб (контракт)?

Допуск до участі на місця за кошти фізичних та/або юридичних осіб отримаєш після закінчення прийому оригіналів на бюджет. Після цього принось документи на омріяні конкурсні пропозиції та бери участь в конкурсі на контракті місця. Є можливість занести оригінали на одну конкурсну пропозицію і завірені копії на іншу.

### Я забув вдома/не отримав оригінал одного чи кількох документів / сам документ. Що робити?

Написати розписку на місці, що довезеш оригінал до відбіркової комісії у визначений термін. Якщо не надаєш вчасно оригінал або інший документ, це може стати причиною для вилучення з участі в конкурсі.

### Чи потрібна присутність батьків під час подання оригіналів документів?

Ні, подання документів — твій особистий вибір, присутність батьків не потрібна. Проте якщо тобі немає 18, батьки (або інша законна особа-представник, можна навіть старшого брата чи сестру) мають поставити свій підпис на договорі (фактично це міг зробити вступник самостійно) та вказати паспортні дані, ІНП, місце реєстрації, контакти, тощо.

### Чи потрібно підтверджувати свою згоду навчатись, якщо мене зарахували?

Подання тобою оригіналів документів, підписання договору (та оплата для контрактників) і є твоєю згодою на навчання.
