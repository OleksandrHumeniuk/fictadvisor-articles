---
title: КПІ-Телеком
author: Відділ гайдів, @Olexandr_T
---

![Untitled](https://telegra.ph/file/3386c2eb06a211017d837.png)

На території гуртожитків КПІ доступний лише один провайдер кабельного інтернету — КПІ-Телеком.

## [Тарифи та послуги](https://kpi-telekom.kpi.ua/services/internet/connection/individualsprice):

Доступні такі тарифи:

- Індивідуальний (140 ₴).
- Колективний (170 ₴) — 8 пристроїв.

Інші послуги:

- Виділення додаткової зовнішньої IP-адреси (для підключення ще одного пристрою, коли кількість перевищує включену в тарифний план) — 5 ₴/місяць.
- Налаштування, встановлення та перевірка Wi-Fi пристрою — 50 ₴.
- Виклик спеціаліста — 30 ₴.

Поточний баланс та свій тариф можеш переглянути через [сайт](http://billing.kpi.ua) або [бота](https://t.me/kpi_telecom_bot).

## Оплата

- Карткою через систему Portmone. Для цього потрібно зайти на [сайт](https://billing.kpi.ua/) та перейти до розділу «Поповнення карткою».
- Карткою через [EasyPay](https://easypay.ua/catalog/internet/kpi-telekom).
- Через monobank («Інші платежі» → «Комунальний платіж» → «КПІ-Телеком»).
- Банківським переказом за реквізитами:

## Перше підключення

### Реєстрація на сайті білінгової системи:

1. Пройди попередню реєстрацію в [білінговій системі](https://billing.kpi.ua/register/).
2. Дочекайся обробки попередньої реєстрації у білінговій системі співробітниками НТО «КПІ-Телеком» (може зайняти від кількох годин до 3 робочих днів).
3. Отримай підтвердження реєстрації в SMS-повідомленні або на пошті, вказаній при реєстрації.

### Якщо у твоїй кімнаті вже використовується колективне підключення:

- Зареєструйся в білінговій системі.
- Під’єднай свої пристрої до точки доступу у кімнаті та зателефонуй у службу підтримки користувачів.

### Щоб отримати доступ до інтернету, потрібно:

- Зареєструватися в білінговій системі.
- Поповнити рахунок на суму не менше 160 ₴ для індивідуального та не менше 200 ₴ для колективного підключень. Не раніше 1 години з моменту поповнення повідомити про це співробітників НТО «КПІ-Телеком» телефонним дзвінком (0-800-502-996 або 044-204-88-88) або особисто (к. 130а, корп. 7).
- У випадку необхідності виконання монтажу кабелю заявка на підключення виконується до 5 робочих днів з моменту поповнення рахунку на суму не менше 200 ₴.

## Wi-Fi

У всіх користувачів КПІ-Телекому за умови оплаченого тарифу є можливість користуватися [точками доступу Wi-Fi](https://telegra.ph/P%D1%96dklyuchennya-poslugi-WI-FI-10-16) **KPI-Telecom** на території КПІ. Для підключення до такого Wi-Fi необхідно ввести логін та пароль від послуги. Логін необхідно створити в особистому кабінеті [білінгової системи](https://billing.kpi.ua/):

![Untitled](https://telegra.ph/file/d47ce543cf1e2c4694cf0.png)

Карта таких точок знаходиться на [сайті](http://kt.kpi.ua/faq/freewifi/). До послуги Wi-Fi можна підʼєднати одночасно лише один пристрій.

## **Глючить або не працює КПІ Телеком?**

1. Перевір [стан обладнання](http://status.kt.kpi.ua/) у своєму гуртожитку і власну [точку підключення](https://billing.kpi.ua/status/).
2. Перевір статус свого підключення. («Панель керування» → «Мережа та інтернет» → «Центр керування мережами та спільним доступом» → «Змінити параметри адаптера» → обираємо адаптер, що використовується, клац правою кнопкою — «Стан» — «Деталі»).
3. Повідом всю інформацію до [бота «КПІ-Телеком»](https://t.me/kpi_telecom_bot) або за телефоном (044) 204-88-88.

## Що робити, якщо змінюєш кімнату?

Щоб перенести включення в іншу кімнату, після переїзду необхідно:

1. Якщо є можливість, у новій кімнаті під'єднати кабель до ПК.
2. Зателефонувати за номером 0800-50-29-96, або ж звернутися у [підтримку](https://t.me/kpi_telecom), повідомивши: свої ідентифікаційні дані, номери обох кімнат (з якої переїжджаєте і в яку) а також номер мережевої розетки в новій кімнаті.

## Зв’язок

[Канал у телеграмі](https://t.me/kpitelecom)

[Технічна підтримка](https://t.me/kpi_telecom)

[Бот](https://t.me/kpi_telecom_bot)

> [Список корисних посилань](https://telegra.ph/Korisn%D1%96-posilannya-09-01) від КПІ-Телекому
>